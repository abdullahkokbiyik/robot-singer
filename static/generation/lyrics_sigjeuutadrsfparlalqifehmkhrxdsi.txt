arının özlemi çiçeğe, bala 
bir kuşun özlemi konacak dala 
var kullarda özlem paraya pula 
benimki de özlem ana kucağı
gecenin özlemi yıldıza aya 
misafir güleryüz, bir bardak çaya 
yüreğim bilmem ki hangini saya 
benimki de özlem baba ocağı,
dağların özlemi, göğe, buluta 
yaylanın gülünü kimler unuta? 
şimdilerde rağbet, kata ve yata 
benimki de özlem kardeş sıcağı,
gönülün özlemi candan gülüşe 
yanlızlıkta özlem bir tek kardeşe 
karakışta özlem yanlız güneşe 
benimki de özlem rasul sancağı...
kimisinde özlem evladı ola.
sevdiğin arayan bakar hep yola.
enson özlemse toprakta kala.
dilerim mûmünler rızayı bula..